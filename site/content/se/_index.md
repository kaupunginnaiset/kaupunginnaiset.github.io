---
title: "Kaupungin Naiset"
cascade:
  featured_image: '/images/kuoro.jpg'
---

Kaupungin Naiset är en lesbisk kör från Helsingfors, som sjunger poesi komponerad av Petra Lampinen.
Det handlar bland annat om kärlek, död och svårigheter med nätdejtande.

Körens historia börjar våren 2014. Finland ska besökas av den australienska kören Sidney
Gay& Lesbian Choir och konserten i Musikhuset behöver inhemska gaykörer för att värma upp konserten.
Det blir snart uppenbart att ingen sådan kvinnokör finns i Finland. Musikern och
kompositören Petra Lampinen kommer som en räddande ängel och samlar hastigt ihop en nödkör
av sjungande gaykvinnor, som kallar sig för Kaupungin Naiset (Stadens kvinnor).
Konserten blir en stor succé och det är redan då självklart att Kaupungin Naiset inte ska bli en engångsföreteelse.

Idag har kören ca 20 medlemmar. Körledaren Petra Lampinen har komponerat en bred skala låtar baserade
på texter skrivna av samtida poeter (Anja Erämaja, Ilpo Tiihonen, Tommy Tabermann m.fl.).
Kaupungin Naiset sjunger med en nypa humor och patos om olika situationer i livet ur ett lesbiskt perspektiv.
